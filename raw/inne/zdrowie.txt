Zdrowie

Staraj się nie garbić siedząc przy komputerze. Powinieneś siedzieć wygodnie na krześle, najlepiej lekko odchulony do tyłu lub prostu. Jak najczęściej wstawaj od komputera, przeciągnij się, wykonaj kilka skrętów tułowia wokół własnej osi. Jeśli nie chcesz robić tego przy współpracownikach możesz poprzeginać się np. w łazience.

Raz na jakiś czas znajdź dla siebie czas samotności. Nie przeznaczaj go na przeczytaniu kolejnego newsa z branży IT, czy programowanie. Zamiast tego wybierz się na dłuższy spacer (z dala od ruchu samochodowego, rozmów ludzi i innych rozpraszaczy). Nie zabieraj smartfona, odtwarzacza MP3. Pozwól umysłowi uspokoić się, oczyścić od codziennego natłoku spraw. Nie musisz myśleć o niczym konkretnym, pozwól myślom płynąć.

Uprawiaj sport regularnie. Jeśli nie masz wystarczającej ilości czasu na takie rzeczy możesz wykorzystać dojazd do/z pracy, sklepu, urzedu. Zamiast skorzystać z tramwaju, autobusu, auta itp. wybierz się na przejażdżkę rowerową lub pokonaj dystans pieszo.
