Warto odpowiadać na e-maile, pytania zadane przez komunikator internetowy w paczkach, o ile nie jest potrzebne szybkie odniesienie się do otrzymanego pytania. Na przykład pracujemy w skupieniu nad eliminacją błędu w aplikacji, i widzimy powiadomienie o otrzymanej nowej wiadomości ze Skypa. Klient pyta się o techniczną możliwość realizacji jakiegoś udoskonalenia w dalszej przyszłości. Nie odpowiadamy od razu, tylko kontynuujemy pracę. Potem dostajemy e-maila od osoby zajmującej się QA - jest to lista znalezionych niedociągnięć/błędów w testowej wersji aplikcji. Również w tym przypadku nie jest to nic pilnego, zatem kończymy pracę nad bierzącym zadaniem. Błąd został wyeliminowany, i nie ma innych pilnych zadań, zatem możemy odpowiedzieć na wszystkie wiadomości, lub ich część (np. gdy musimy wykonać głębszy research).

Kolejnym sposobem na pozbycie się dodatkowych rozpraszaczy jest ograniczenie ilości komunikatorów używanych w pracy. Przede wszystkim potrzebujemy kanał komunikacji z klientem, z członkami zespołu, oraz z szefostwem/managerem firmy. Komunikatory, konta na portalach społecznościowych, konta pocztowe itp. które wykorzystujemy w domu najlepiej używać wyłącznie po pracy. W nagłym przypadku dana bliska osoba może zadzwonić do ciebie przez telefon.

Staraj się utrzymywać porządek w strukturze plików i katalogów na komputerze. Nie tylko zawierających kod, ale również dokumentację, mockupy itp. Zamiast mieć bezpośrednio na pulpicie kilkadziesiąt plików rzucowych bez ładu lepiej je posegregować w katalogi. Wtedy będziemy mieć jeden katalog nadrzędny (np. 'projekt-docs'), na puplicie lub w innym miejscu na dysku. Jeśli manager, klient lub członowie zespołu wymieniają się ze sobą plikami przez Dropboxa czy inne tego typu narzędzia warto zachęcać innych do utrzymywania porządku również w tym miejscu. Wszystkie te działania pomagają w szybszym znajdowaniu treści.
